<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 id="heading_id_2">IV. Svatý kopeček</h2>

  <h3 id="heading_id_3">Svatý kopeček</h3>

  <p class="MsoNormal">Žlutavý kostel vlá na hoře zelené,</p>

  <p class="MsoNormal">to je korouhev této krajiny tiché a svěcené,</p>

  <p class="MsoNormal">to je Svatý Kopeček u Olomouce, místo pro poutníky a výletníky,</p>

  <p class="MsoNormal">osada, dodávající dělníky továrně Kosmos a továrně na hřebíky,</p>

  <p class="MsoNormal">Panna Maria se zde zjevila a stále zjevuje se</p>

  <p class="MsoNormal">babičkám s nůšemi a dětem na chrastí v lese,</p>

  <p class="MsoNormal">zde jsou mé prázdniny od narození až do let dvaceti</p>

  <p class="MsoNormal">v borových pasekách a lískovém houšti dobře zasety,</p>

  <p class="MsoNormal">&nbsp;</p>

  <p class="MsoNormal">a já jsem procesí dychtivé božího slova,</p>

  <p class="MsoNormal">přicházím z daleké Prahy a rodného Prostějova,</p>

  <p class="MsoNormal">dospělý chlapec, student a socialista,</p>

  <p class="MsoNormal">věříci v sebe, železné vynálezy a dobrého Ježíše Krista,</p>

  <p class="MsoNormal">dubnové stromy, silnice bílá, a přec smutného něco tu je,</p>

  <p class="MsoNormal">jdu navštívit babičku chorou a dědečka, který ji ošetřuje.</p>

  <p class="MsoNormal">&nbsp;</p>

  <p class="MsoNormal">Zvonek na konci chodby na drátě železném,</p>

  <p class="MsoNormal">chodba, vonící každý rok stejně břidlicovým kamenem,</p>

  <p class="MsoNormal">sednička malá, za okny celý les sedí v květináči,</p>

  <p class="MsoNormal">zmodralé ruce a šedivé vlasy na smutné posteli pláčí.</p>

  <p class="MsoNormal">Když jsem jak děcko byl nemocný, tož jste mi, babičko, pomeranče nosívala,</p>

  <p class="MsoNormal">až dětská nemoc se nakonec jak dřevěná hračka rozlámala,</p>

  <p class="MsoNormal">já bych vám také rád něco přinesl, však vy už si hrát nemůžete,</p>

  <p class="MsoNormal">svačinu u stolu pojídám, za okny třešně kvete,</p>

  <p class="MsoNormal">o svém životě vám vykládám s velikou silou a nadějí</p>

  <p class="MsoNormal">mysle, že mladá slova jak teplý čaj srdce vám zahřejí,</p>

  <p class="MsoNormal">já zdravý jsem ještě a myslím, že smrt je jen nemoc jak ostatní nemoci,</p>

  <p class="MsoNormal">chtěl bych vám rukama svýma od všeho bolestného pomoci,</p>

  <p class="MsoNormal">ale vaše oči — dvě černé nitky, a na nich tělo jak těžká rána visí —</p>

  <p class="MsoNormal">stále jen říkají: něco jiného my — a něco jiného ty jsi!</p>

  <p class="MsoNormal">&nbsp;</p>

  <p class="MsoNormal">Náhle se ocítám v lese, pátá hodina na věži daleké bije,</p>

  <p class="MsoNormal">oči na kolenou přijímají známé věci a v prsou slavnostně mi je,</p>

  <p class="MsoNormal">soustřeďuji se jak kamének spadlý do studánky uprostřed lesa,</p>

  <p class="MsoNormal">ulice, komíny, tramvaje, noviny, sklepníci vstoupili na nebesa,</p>

  <p class="MsoNormal">dnes budou z nich hvězdy a do snů budou mi svítit,</p>

  <p class="MsoNormal">na této cestě jsem kdysi moh otakárka feniklového chytit</p>

  <p class="MsoNormal">— a to nejsou cesty, — to jsou truhlice plné bohatství všeho,</p>

  <p class="MsoNormal">kdykoli tudy jsem šel, zůstal tu kousíček srdce,</p>

  <p class="MsoNormal">teď všechno mi vracejí s úrokem dnešního odpoledne,</p>

  <p class="MsoNormal">celý můj život jak květina se mi před očima zvedne,</p>

  <p class="MsoNormal">jak generál o velké přehlídce přehlížím řady minulých let,</p>

  <p class="MsoNormal">generál s praporem lásky k večeru sní, že dobude svět.</p>

  <p class="MsoNormal">&nbsp;</p>

  <p class="MsoNormal">Vida, tu Karel Šnajdr, můj prastarý kamarád, ve skutečnosti stojí,</p>

  <p class="MsoNormal">dnes, jako vždy, rámec našemu přátelství dělá sekera, trakař, pařezy a trochu chvojí,</p>

  <p class="MsoNormal">ač vyrostl na siláka, přec vítáme se, jak sluší na kluky,</p>

  <p class="MsoNormal">u sedláka sloužil, pak u dráhy našel si místo a ztratil je v době výluky,</p>

  <p class="MsoNormal">příběhy ze svého života mezi ranami sekerou si podáváme jako kus společného chleba,</p>

  <p class="MsoNormal">mlátiti do pařezů je práce bohumilá a jest jí zvláště třeba,</p>

  <p class="MsoNormal">při tom si vzpomínám, na co bych zapomněl dík krásné pohodě,</p>

  <p class="MsoNormal">na otylého učitele, jemuž sloužím za zlý příklad ve škole a v hospodě,</p>

  <p class="MsoNormal">na cukrlátkové dámy v hedvábných kornoutech s pohledy veřejně dobročinnými,</p>

  <p class="MsoNormal">nejvíc můj široký klobouk vzbudil mravního odporu mezi nimi;</p>

  <p class="MsoNormal">každý člověk, když už byl mlád, měl staré své nepřátele,</p>

  <p class="MsoNormal">dnes však sekerou vyvrátíme i rány na svém těle.</p>

  <p class="MsoNormal">&nbsp;</p>

  <p class="MsoNormal">Po práci hladoví na vlastních slovech si pochutnáváme,</p>

  <p class="MsoNormal">království naše je z tohoto světa, který tu máme,</p>

  <p class="MsoNormal">pokorným řemeslníčkům dobrou zeměkouli do rukou vložili,</p>

  <p class="MsoNormal">osázíme ji stromy, domečky, láskou a automobily,</p>

  <p class="MsoNormal">bída je široké moře a chudí hledají přístavy,</p>

  <p class="MsoNormal">slunce je divoký revolucionář, den zboří a přes noc jej znovu vystaví,</p>

  <p class="MsoNormal">my máme raději červené panenky než staré, chamtivé vdovy,</p>

  <p class="MsoNormal">vyprávíme si o velikém Rusku a statečném Leninovi,</p>

  <p class="MsoNormal">myšlenky naše jsou zelené a vysoké jako stromy v lese,</p>

  <p class="MsoNormal">dnes, zrovna tak jako za mlada, na vršky jejich šplháme se,</p>

  <p class="MsoNormal">žádná víra není laciná, kterou jsi šťastný a laskavý,</p>

  <p class="MsoNormal">z polínek u kamen dítě pro maminku zázračný zámek vystaví,</p>

  <p class="MsoNormal">my nejsme rozumní, kdo by byl rozumný ze všech nejvíce,</p>

  <p class="MsoNormal">nedal by šesták stařence, žebrající na konci města u nemocnice,</p>

  <p class="MsoNormal">a nemoc nechodí jen po lidech, ale i po horách a po celém světě,</p>

  <p class="MsoNormal">na modré pasece my chlapci se shodli, že, světe, uzdravíme tě.</p>

  <p class="MsoNormal">&nbsp;</p>

  <p class="MsoNormal">Po sedmé hodině půjdu jak jindy pod okno zapískat,</p>

  <p class="MsoNormal">z města už vrátil se Bohuš Tureček, můj druhý kamarád,</p>

  <p class="MsoNormal">v malé jizbě na teplých kamnech, mezi stolem a kalendáři</p>

  <p class="MsoNormal">paňmáma pro syna jediného pokojnou večeři vaří,</p>

  <p class="MsoNormal">se mnou sem vstoupili dva její mrtví synové, zabití ve válce,</p>

  <p class="MsoNormal">příliš mnohokrát mě viděla s nimi na kopci, v lese a na skalce,</p>

  <p class="MsoNormal">ale její bolest je prostá a statečná jak obrázek Panny Marie,</p>

  <p class="MsoNormal">tobě, matko, nikdo nezabil syna, i když jiným jej zabije,</p>

  <p class="MsoNormal">mrtví tu zůstanou, až odejdeme do vsi my chlapci živí a sytí,</p>

  <p class="MsoNormal">abyste mohla i je, paňmámo, u tichého stolu dobře pohostiti.</p>

  <p class="MsoNormal">&nbsp;</p>

  <p class="MsoNormal">Náves jak pavouk se do noci spouští, níže a níže padá,</p>

  <p class="MsoNormal">lošovská silnice je pro ospalý měsíc a neospalé chlapce hlavní promenáda,</p>

  <p class="MsoNormal">zde je Franta, Josef, Janek a Eman, nad ostatní vynikající kolohnát,</p>

  <p class="MsoNormal">každý mě poznal, každý mi podává ruku, každý mě ještě má rád,</p>

  <p class="MsoNormal">jsme vojáci výbojné země a tento svět je náš král,</p>

  <p class="MsoNormal">společný prapor jak kvetoucí jabloň se večerem nad návsi rozevlál,</p>

  <p class="MsoNormal">jsem ve vašem kruhu a je mi dobře, jako bych soustem ve vašich ústech byl,</p>

  <p class="MsoNormal">jsem žvýkán a sán, pronikám do vaší krve a do vašich žil,</p>

  <p class="MsoNormal">už nejsem já, už nejste vy, jsme jediný život s rukami dvaceti,</p>

  <p class="MsoNormal">jsme vlající fábor s radostmi a bolestmi ve spleti,</p>

  <p class="MsoNormal">jsme modrooký dělník a denně se chodíme modlit do fabriky v Marientálu,</p>

  <p class="MsoNormal">jsme ocelový drvař a líc máme tvrdou jak skálu,</p>

  <p class="MsoNormal">jsme ubledlý Bertin, knihař, který se oženil před dvěma měsíci,</p>

  <p class="MsoNormal">jsme osmahlý čeledín se sluncem na polích klečící,</p>

  <p class="MsoNormal">jsme pokorný krejčí, který šije ještě pokornější šaty,</p>

  <p class="MsoNormal">jsme raněný voják na dovolené, s rukou pohřbenou do rakve z bílé vaty,</p>

  <p class="MsoNormal">jsme prašpatný právník, který však přece ve III. semestru udělal státnici,</p>

  <p class="MsoNormal">jsme, kteří jsme: chlapci na lošovské silnici.</p>

  <p class="MsoNormal">&nbsp;</p>

  <p class="MsoNormal">Podél silnice rostou domky jak hříbky a jeden z nich je hospoda,</p>

  <p class="MsoNormal">při nedělní zábavě mnohdy tu milenec soupeře pro děvče pobodá,</p>

  <p class="MsoNormal">kumpáni dle zvyku dědiny k deváté hodině jdou sem,</p>

  <p class="MsoNormal">dnes je tu rozšafno, kouř z dýmek nad stoly trůni jak Bůh Otec s šedivým vousem.</p>

  <p class="MsoNormal">u stolu učitel, četník, poštmistr, výbor Sokola a ostatní zdejší hodnostáři,</p>

  <p class="MsoNormal">nad sklenicí piva každý důležitě zachází se svou tváří;</p>

  <p class="MsoNormal">&nbsp;</p>

  <p class="MsoNormal">mnoho se změnilo — nové věci jsou chladnější těch, jež jsme jak děti znali,</p>

  <p class="MsoNormal">vyhlášky poutí u Svatého Jana plakáty Volné myšlenky vystřídaly,</p>

  <p class="MsoNormal">celá stráň lesa pod našim je vykácena dolů až k potoku,</p>

  <p class="MsoNormal">sotva vidíme, že malými stromky jí osázeli rány na boku,</p>

  <p class="MsoNormal">sklenice piva je žlutou tečkou na konci tohoto dne, tečkou zítřka však není,</p>

  <p class="MsoNormal">s tím, s čím se nejvíce loučíváme, jsme nejméně rozloučení.</p>

  <p class="MsoNormal">&nbsp;</p>

  <p class="MsoNormal">Housle jsou pták o čtyřech křídlech, jenž nejraději zpívá za šera,</p>

  <p class="MsoNormal">Bohuš a Josef mi jej do rukou vložili až na konci tohoto večera,</p>

  <p class="MsoNormal">my jediní zůstali na zamlklé návsi z celého světa.</p>

  <p class="MsoNormal">Housle jsou pták o čtyřech křídlech, proto jej pouštím, an vzlétá</p>

  <p class="MsoNormal">&nbsp;</p>

  <p class="MsoNormal">allegro agitato:</p>

  <p class="MsoNormal">— děti a lesy hrají si na vojáky a krvácejí zelenými ranami —</p>

  <p class="MsoNormal">&nbsp;</p>

  <p class="MsoNormal">capriccioso pizzicato:</p>

  <p class="MsoNormal">— kouříme tajně v houšti cigaretu a živíme se ukradenými hruškami —</p>

  <p class="MsoNormal">&nbsp;</p>

  <p class="MsoNormal">andante amoroso:</p>

  <p class="MsoNormal">— dva milenci na pasece topí se v hořící rose —</p>

  <p class="MsoNormal">&nbsp;</p>

  <p class="MsoNormal">di marcia funebre:</p>

  <p class="MsoNormal">— septimán ozdoben dekadentními neřestmi jak kroužkem černoch v nose —</p>

  <p class="MsoNormal">&nbsp;</p>

  <p class="MsoNormal">ad libitum:</p>

  <p class="MsoNormal">— to jsem já, který tu o sobě hraji a kterého poslouchá svět,</p>

  <p class="MsoNormal">na každou strunu připadá 5 mých minulých let.</p>

  <p class="MsoNormal">&nbsp;</p>

  <p class="MsoNormal">Sednice v prvním poschodí jako zvon houpe se na modré věži noci,</p>

  <p class="MsoNormal">uchystali mi bílou postel, chléb a petrolejovou lampičku s čarovnou mocí,</p>

  <p class="MsoNormal">tři okna sedí v lípových haluzích jako tři pohádkové květy,</p>

  <p class="MsoNormal">na nebi hvězdy nebeské a na zemi lidské jsou rozesety,</p>

  <p class="MsoNormal">já jsem ve zvonu srdcem a biji do jeho stěn,</p>

  <p class="MsoNormal">aby každý věřící to slyšel a byl z toho potěšen,</p>

  <p class="MsoNormal">tato krása je příliš těžká pro člověka jediného,</p>

  <p class="MsoNormal">moji přátelé jdou za hlasem zvonu okusit se mnou štěstí všeho,</p>

  <p class="MsoNormal">ale i pro nás je příliš veliké a těžké toto štěstí,</p>

  <p class="MsoNormal">dej, Bože, ať všichni lidé jsou naši přátelé, ať přijdou a pomohou nám je nésti,</p>

  <p class="MsoNormal">aby nám nespadlo, nerozbilo se a neporanilo této spící dědiny,</p>

  <p class="MsoNormal">člověk by umřel už tím, že zůstal by na světě jediný.</p>

  <p class="MsoNormal">&nbsp;</p>

  <p class="MsoNormal">Dříve než usneme, na svou milou si vzpomeneme,</p>

  <p class="MsoNormal">i do snu si její obrázek v očích poneseme,</p>

  <p class="MsoNormal">neboť ona ví, co je to láska a bolest, my od ní se to dověděli,</p>

  <p class="MsoNormal">bolest je života půl a láska je život celý,</p>

  <p class="MsoNormal">pro ni a pro nás všechny se navzájem zaslíbíme,</p>

  <p class="MsoNormal">pro ni a pro nás a pro všechny svět jediný postavíme.</p>

  <p class="MsoNormal">&nbsp;</p>

  <p class="MsoNormal">Svatý Kopečku, kosteli vlající na hoře zelené,</p>

  <p class="MsoNormal">korouhvi této krajiny tiché a svěcené,</p>

  <p class="MsoNormal">spravedlivou sílu, dětské oči a jazyky ohnivé dej nám všem,</p>

  <p class="MsoNormal">ať to, v co věříme dnes, též zítra provedem!</p>
</body>
</html>

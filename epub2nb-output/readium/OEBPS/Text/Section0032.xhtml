<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Na svatého Mikuláše</h3>

  <p class="MsoNormal">Dnes je svatého Mikuláše,</p>

  <p class="MsoNormal">a já jedu domů rychlovlakem,</p>

  <p class="MsoNormal">očima ukrajuji si ze země jako z mléčné kaše,</p>

  <p class="MsoNormal">posypané cukrem a skořicí,</p>

  <p class="MsoNormal">zapomínám na noviny, tramvaj a ulici</p>

  <p class="MsoNormal">v šedivém kupé</p>

  <p class="MsoNormal">s lidmi, kteří odjíždějí nebo přijíždějí</p>

  <p class="MsoNormal">vlastnímu srdci.</p>

  <p class="MsoNormal">Svatý večer</p>

  <p class="MsoNormal">proměnil náš vlak v punčošku za oknem.</p>

  <p class="MsoNormal">Pane Mikuláši, přijdi také sem</p>

  <p class="MsoNormal">navštívit tyto neklidné děti na jejich pouti.</p>

  <p class="MsoNormal">Ony chtějí zem svými cestami obejmouti</p>

  <p class="MsoNormal">a nebe svými úmysly.</p>

  <p class="MsoNormal">Pověz jim slova víry a potěchy,</p>

  <p class="MsoNormal">vlož laskavě červená jablka a zlaté ořechy</p>

  <p class="MsoNormal">do tohoto vlaku Praha-Bohumín</p>

  <p class="MsoNormal">a do vlaků celého světa.</p>
</body>
</html>

<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Smrt</h3>

  <p class="MsoNormal">Smrt jsou jenom bílá boží muka</p>

  <p class="MsoNormal">na rozcestí, v poli.</p>

  <p class="MsoNormal">Dlouhá cesta utrmácí,</p>

  <p class="MsoNormal">nohy bolí,</p>

  <p class="MsoNormal">oči jako smutní ptáci</p>

  <p class="MsoNormal">na trávník se posadí,</p>

  <p class="MsoNormal">ruce zemi pohladí.</p>

  <p class="MsoNormal">&nbsp;</p>

  <p class="MsoNormal">Pro člověka</p>

  <p class="MsoNormal">je zem jako postel měkká.</p>

  <p class="MsoNormal">Usneš. — Nebe vyzvání</p>

  <p class="MsoNormal">klekání,</p>

  <p class="MsoNormal">kraj je bílý jako z mléka,</p>

  <p class="MsoNormal">srdce pije, hlava leží,</p>

  <p class="MsoNormal">oblaka jdou bez otěží,</p>

  <p class="MsoNormal">nebe táhnou za sebou.</p>

  <p class="MsoNormal">&nbsp;</p>

  <p class="MsoNormal">Potom</p>

  <p class="MsoNormal">nad tebou a křižovatkou</p>

  <p class="MsoNormal">velké světlo rozsvítí se.</p>

  <p class="MsoNormal">&nbsp;</p>

  <p class="MsoNormal">Divem ztichneš jako pěna.</p>

  <p class="MsoNormal">A v tom světle políbí se</p>

  <p class="MsoNormal">muž a žena.</p>

  <p class="MsoNormal">&nbsp;</p>

  <p class="MsoNormal">To už ani ve snu není,</p>

  <p class="MsoNormal">to je spíše probuzení.</p>
</body>
</html>

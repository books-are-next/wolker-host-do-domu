<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Návrat</h3>

  <p class="MsoNormal">Lucerny na mostě</p>

  <p class="MsoNormal">jektají skleněnými zuby,</p>

  <p class="MsoNormal">plešatí starci</p>

  <p class="MsoNormal">se v barech u vína chlubí,</p>

  <p class="MsoNormal">kolik holek si koupili,</p>

  <p class="MsoNormal">kolik životů zabili —</p>

  <p class="MsoNormal">této noci —,</p>

  <p class="MsoNormal">černá řeka teče,</p>

  <p class="MsoNormal">odnáší utopené květiny,</p>

  <p class="MsoNormal">člověk je na světě jediný,</p>

  <p class="MsoNormal">mlha, mráz a vichřice</p>

  <p class="MsoNormal">dnes nepovídají,</p>

  <p class="MsoNormal">kde je ona ulice,</p>

  <p class="MsoNormal">která by vedla k ráji,</p>

  <p class="MsoNormal">nebo k domovu.</p>

  <p class="MsoNormal">&nbsp;</p>

  <p class="MsoNormal">Ale ty, moje milá,</p>

  <p class="MsoNormal">jsi v daleku rozsvítila</p>

  <p class="MsoNormal">bílé okno černého činžáku.</p>

  <p class="MsoNormal">Myslím si na tebe,</p>

  <p class="MsoNormal">že spíš ve světle.</p>

  <p class="MsoNormal">Nad postýlkou bezpečný sen</p>

  <p class="MsoNormal">je jako baldachýn rozvěšen.</p>

  <p class="MsoNormal">Nezdá se ti o mně,</p>

  <p class="MsoNormal">který jdu nocí,</p>

  <p class="MsoNormal">zdá se ti o mně,</p>

  <p class="MsoNormal">kterého uvidíš zítra ráno.</p>

  <p class="MsoNormal">Jak je to krásné probodnout špendlíčkem</p>

  <p class="MsoNormal">dírku do nebe!</p>

  <p class="MsoNormal">&nbsp;</p>

  <p class="MsoNormal">Ale dnešní den</p>

  <p class="MsoNormal">je už mi souzeno, abych byl nešťasten.</p>

  <p class="MsoNormal">Myslím-li na ty,</p>

  <p class="MsoNormal">jimž v mlhavém bloudění zjevil se svatý,</p>

  <p class="MsoNormal">musím si vzpomnět i oněch,</p>

  <p class="MsoNormal">kteří jej nespatřili,</p>

  <p class="MsoNormal">protože očima večeři zaplatili.</p>
</body>
</html>

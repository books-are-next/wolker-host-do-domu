<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Vzdálená milá</h3>

  <p class="MsoNormal">Včera byly u mne na návštěvě</p>

  <p class="MsoNormal">všechny hvězdy</p>

  <p class="MsoNormal">— měsíc sedl si do velké lenošky —,</p>

  <p class="MsoNormal">ale když jsem se jich mezi řečí ptal,</p>

  <p class="MsoNormal">zda kdo mou milou někde uhlídal,</p>

  <p class="MsoNormal">tak všichni vstali</p>

  <p class="MsoNormal">a šli ji hledat.</p>

  <p class="MsoNormal">&nbsp;</p>

  <p class="MsoNormal">Odešli asi do velmi vzdáleného kraje,</p>

  <p class="MsoNormal">protože dnes jich ani vidět není.</p>

  <p class="MsoNormal">Prší mi do světnice a veliká tma je,</p>

  <p class="MsoNormal">v šeru od všech věcí beru rozloučení:</p>

  <p class="MsoNormal">housle, knihovno, stolku,</p>

  <p class="MsoNormal">pán Bůh je dlužen mi radostnou, červenou holku,</p>

  <p class="MsoNormal">daleko kdesi ji schovává.</p>

  <p class="MsoNormal">Hvězdy a měsíc jsou tuze už staří,</p>

  <p class="MsoNormal">myslím, že se jim nepodaří</p>

  <p class="MsoNormal">dojít až tam…</p>

  <p class="MsoNormal">&nbsp;</p>

  <p class="MsoNormal">Musím jít sám.</p>
</body>
</html>

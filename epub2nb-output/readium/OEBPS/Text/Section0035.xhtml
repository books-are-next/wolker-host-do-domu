<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Hřbitov</h3>

  <p class="MsoNormal">Na našem hřbitově,</p>

  <p class="MsoNormal">na tom s rozpuklou zídkou a zapadlou márnicí,</p>

  <p class="MsoNormal">s cestičkou zarostlou, tichou a vonící,</p>

  <p class="MsoNormal">nikdy si na smrt nepomyslím.</p>

  <p class="MsoNormal">Mrtvých už není tu;</p>

  <p class="MsoNormal">napsali znamení do stromů, do květů,</p>

  <p class="MsoNormal">že žijí.</p>

  <p class="MsoNormal">Jsou tu jen aleje akátů,</p>

  <p class="MsoNormal">dvě lavičky pro milence</p>

  <p class="MsoNormal">a děti, co na hrobech hrají si</p>

  <p class="MsoNormal">na mámu a na tátu.</p>

  <p class="MsoNormal">&nbsp;</p>

  <p class="MsoNormal">Když nebe je modré,</p>

  <p class="MsoNormal">tak chodí tu andělé bílí</p>

  <p class="MsoNormal">obvázat hroby, které se ještě nezajizvily,</p>

  <p class="MsoNormal">promluvit se třemi, čtyřmi stařenkami v černých šatech,</p>

  <p class="MsoNormal">s největšími broučky v této zahradě.</p>

  <p class="MsoNormal">Do očí se jim posadí</p>

  <p class="MsoNormal">— to nejsou slzy,</p>

  <p class="MsoNormal">to jsou oni — andělé, já je znám,</p>

  <p class="MsoNormal">vždycky mě pohladí,</p>

  <p class="MsoNormal">když tu někdy chodívám tuze sám,</p>

  <p class="MsoNormal">a říkají:</p>

  <p class="MsoNormal">„Na této zemi není smrti —</p>

  <p class="MsoNormal">jsou jenom staří a mladí.“</p>
</body>
</html>

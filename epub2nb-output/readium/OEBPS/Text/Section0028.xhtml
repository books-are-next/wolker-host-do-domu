<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h2 id="heading_id_2">III. Host do domu</h2>

  <h3 id="heading_id_3">Host do domu</h3>

  <p class="MsoNormal">Tvé vlastni srdce to bylo, co řeklo ti: Lazare, vstaň!</p>

  <p class="MsoNormal">a já s tebou vyšel jsem z kamenné světnice.</p>

  <p class="MsoNormal">Zaradovali jsme se oba velice,</p>

  <p class="MsoNormal">když jsme našli nové a dovedné ruce na svém těle,</p>

  <p class="MsoNormal">zemi jsme do nich uchopili převesele</p>

  <p class="MsoNormal">a země byla těžká jako práce modrookých havířů</p>

  <p class="MsoNormal">a země byla slavná jako rodinná kamna při večeři.</p>

  <p class="MsoNormal">&nbsp;</p>

  <p class="MsoNormal">Na kamenném chodníku</p>

  <p class="MsoNormal">poznáš svátek nejlépe.</p>

  <p class="MsoNormal">I my jsme jej poznali a proto půjdeme</p>

  <p class="MsoNormal">na pout k svatému světu.</p>

  <p class="MsoNormal">Však my už cestu docela dobře najdeme,</p>

  <p class="MsoNormal">vždyť ne hvězda jediná,</p>

  <p class="MsoNormal">ale hvězd tisíce</p>

  <p class="MsoNormal">dobře nás povedou na všechny strany od bílého měsíce,</p>

  <p class="MsoNormal">protože se na všech stranách narodila</p>

  <p class="MsoNormal">pacholátka.</p>

  <p class="MsoNormal">&nbsp;</p>

  <p class="MsoNormal">Na konci dědiny</p>

  <p class="MsoNormal">rostou tiché květiny,</p>

  <p class="MsoNormal">ale tu v předměstí</p>

  <p class="MsoNormal">roste jen bída a neštěstí.</p>

  <p class="MsoNormal">Pod obrazem umučené rodiny</p>

  <p class="MsoNormal">petrolejová lampa věčně svítí.</p>

  <p class="MsoNormal">S hladovými se chceme <span class="SpellE">nasytiti</span> —</p>

  <p class="MsoNormal">zde je naše první zastavení.</p>

  <p class="MsoNormal">&nbsp;</p>

  <p class="MsoNormal">Do prázdných talířků oči své k noclehu položíme,</p>

  <p class="MsoNormal">z krve a ze sazí básničku vystavíme,</p>

  <p class="MsoNormal">básničku jako velikonoční svíci,</p>

  <p class="MsoNormal">bílou, svítící, potěšující,</p>

  <p class="MsoNormal">o cestě k ráji.</p>

  <p class="MsoNormal">&nbsp;</p>

  <p class="MsoNormal">Lidé</p>

  <p class="MsoNormal">lidem</p>

  <p class="MsoNormal">dveře</p>

  <p class="MsoNormal">otvírají.</p>

  <p class="MsoNormal">&nbsp;</p>

  <p class="MsoNormal">Host do domu —</p>

  <p class="MsoNormal">— a ještě někdo.</p>
</body>
</html>

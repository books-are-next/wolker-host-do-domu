<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Noční déšť</h3>

  <p class="MsoNormal">Někdy v noci dešť je nenadálý,</p>

  <p class="MsoNormal">zatřese bezútěšně ulicí,</p>

  <p class="MsoNormal">zrovna když by tři poutníci</p>

  <p class="MsoNormal">městem rádi chodili a pod spícími okny si povídali</p>

  <p class="MsoNormal">o lilii polní, nebo o nějaké nádheře na této zemi</p>

  <p class="MsoNormal">— ale tak schovají se do dveří prvního domu</p>

  <p class="MsoNormal">a jsou rádi tomu,</p>

  <p class="MsoNormal">že jim srdce nenamokne.</p>

  <p class="MsoNormal">Když tak stojí,</p>

  <p class="MsoNormal">musí si vykládat samé smutné věci,</p>

  <p class="MsoNormal">protože déšť je drží v kleci</p>

  <p class="MsoNormal">s šedivými dráty,</p>

  <p class="MsoNormal">ale jeden poutník</p>

  <p class="MsoNormal">a možná že všichni</p>

  <p class="MsoNormal">si myslí:</p>

  <p class="MsoNormal">Tento dům</p>

  <p class="MsoNormal">je třeba svatý jako evangelium</p>

  <p class="MsoNormal">a za těmito dveřmi může bydlet archanděl Gabriel.</p>

  <p class="MsoNormal">Kdyby nám tak otevřel</p>

  <p class="MsoNormal">a pozval nás k sobě, než pršet přestane,</p>

  <p class="MsoNormal">do světnice teplé jako království boží,</p>

  <p class="MsoNormal">to bychom se poměli,</p>

  <p class="MsoNormal">my přesmutní křesťané,</p>

  <p class="MsoNormal">mezi oknem, stolem a postelí!</p>

  <p class="MsoNormal">Jeden</p>

  <p class="MsoNormal">a možná že všichni</p>

  <p class="MsoNormal">tomu už uvěří,</p>

  <p class="MsoNormal">protože předlouho stojí u zamčených dveří</p>

  <p class="MsoNormal">a říkají do deště věci smutné a smutnější,</p>

  <p class="MsoNormal">aby — až se dveře otevrou, —</p>

  <p class="MsoNormal">radost byla ještě větší.</p>
</body>
</html>

<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Ze soboty na neděli</h3>

  <p class="MsoNormal">V noci ze soboty na neděli</p>

  <p class="MsoNormal">náměstí se rozveselí.</p>

  <p class="MsoNormal">Ztroskotaní opilci</p>

  <p class="MsoNormal">domů se vracejí sami a sami,</p>

  <p class="MsoNormal">rozmlouvají s lucernami</p>

  <p class="MsoNormal">o týdenní robotě.</p>

  <p class="MsoNormal">Zpívají tvrdé písničky</p>

  <p class="MsoNormal">o štěstí a lásce</p>

  <p class="MsoNormal">a jejich písnička kamenná</p>

  <p class="MsoNormal">rozbíjí okna skleněná.</p>

  <p class="MsoNormal">&nbsp;</p>

  <p class="MsoNormal">V den výplaty</p>

  <p class="MsoNormal">peníze má, i kdo není bohatý.</p>

  <p class="MsoNormal">Měsíc je jak panna bílý,</p>

  <p class="MsoNormal">opilí se životem neopili,</p>

  <p class="MsoNormal">oni jej zapili rumem a slivovicí</p>

  <p class="MsoNormal">jako chorobu žaludeční</p>

  <p class="MsoNormal">nebo lásku podvedenou.</p>

  <p class="MsoNormal">&nbsp;</p>

  <p class="MsoNormal">V noci ze soboty na neděli</p>

  <p class="MsoNormal">ztroskotaní lidé velmi zesmutněli.</p>

  <p class="MsoNormal">Dnes vidí všechno trojitě,</p>

  <p class="MsoNormal">což je pranic nepotěší,</p>

  <p class="MsoNormal">neboť je všechno třikrát těžší.</p>

  <p class="MsoNormal">&nbsp;</p>

  <p class="MsoNormal">Proto v ten čas v smutných tmách</p>

  <p class="MsoNormal">zjevuje se jim Pán Bůh ve třech osobách,</p>

  <p class="MsoNormal">ve jménu Otce říká jim&nbsp;: Synu!</p>

  <p class="MsoNormal">ve jménu Syna říká jim: Bratře!</p>

  <p class="MsoNormal">a ve jménu Ducha svatého tiše je pohladí po čele</p>

  <p class="MsoNormal">řka: „Ještě dnes ráno bude neděle.“</p>
</body>
</html>

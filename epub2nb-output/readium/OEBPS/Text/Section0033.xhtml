<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1  {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_3">Koledy</h3>

  <p class="MsoNormal">Na náměstí vyhrávají koledy</p>

  <p class="MsoNormal">tři přesmutné trumpety:</p>

  <p class="MsoNormal">mlha, bláto, sníh.</p>

  <p class="MsoNormal">&nbsp;</p>

  <p class="MsoNormal">A na konci města</p>

  <p class="MsoNormal">vede do chaloupky cesta.</p>

  <p class="MsoNormal">Třebas právě nový člověk po ní na svět přišel</p>

  <p class="MsoNormal">a rozhazuje bílý křik na nahé stěny,</p>

  <p class="MsoNormal">že už je tu,</p>

  <p class="MsoNormal">malý, živý, narozený,</p>

  <p class="MsoNormal">maminčinou bolestí požehnaný.</p>

  <p class="MsoNormal">Že se narodil z rány,</p>

  <p class="MsoNormal">tak na něj dýchají, tak jej zahřívají</p>

  <p class="MsoNormal">z jedné strany krev</p>

  <p class="MsoNormal">a Pán Bůh z druhé strany.</p>

  <p class="MsoNormal">&nbsp;</p>

  <p class="MsoNormal">Svatý Štěpáne,</p>

  <p class="MsoNormal">smutný den přinesl jsi ve džbáně,</p>

  <p class="MsoNormal">promáčené boty děrami pláčí,</p>

  <p class="MsoNormal">ale to jsou přec nejvděčnější posluchači</p>

  <p class="MsoNormal">poselství radostného,</p>

  <p class="MsoNormal">chlebíčka na černé míse přineseného,</p>

  <p class="MsoNormal">protože jsou nejblíže trumpet tvých přesmutných,</p>

  <p class="MsoNormal">jako je: mlha, bláto a sníh.</p>
</body>
</html>

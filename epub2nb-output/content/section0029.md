---
contentType: poetry
---

<section>

### Poutníci

Já jsem cesta — já jsem hvězda bílá,

na svět ruku svou jsem položila,

na černý kabát pentli přišpendlila

jako v neděli.

A ti, kdo mě viděli,

zprvu se báli,

pak se ale stali králi

a řekli si: „Pojďme,

narodil se Mesiáš!“

Po světě je pěkně vedu.

Svět je jenom chodník nebem,

nebe zas je velké pole,

květy nahoře i dole

— řekl bys, že konce nemá.

V srdci dary, v rukou srpy,

v očích anděly a chrpy,

na žně jdeme do Betléma.

</section>
